# Andrzej Walicki -- Marksizm i skok do królestwa wolności

Andrzej Walicki -- Marksizm i skok do królestwa wolności. Dzieje komunistycznej 
utopii, W-wa, Wydawnictwo naukowe PWN, 1996

## Przedmowa do wydania polskiego

Po wrześniowych wyborach 1993 roku pojawiły się głosy, że przeciwnicy komunizmu 
przegrali w Polsce *bitwę o pamięć*: powrót do władzy ludzi związanych z elitami 
politycznymi dawnej PRL postrzegany był bowiem jako zwycięstwo *komunistów* 
i jako dowód, że społeczeństwo polskie przeżywa jakieś *komunistyczne* 
nostalgie.

Marksistowski komunizm i procesy zachodzące w poodwilżowej PRL były wzajemnie 
dysfunkcjonalne.

Książka niniejsza (…) przedstawia komunizm jako gigantyczną próbę sformułowania 
i urzeczywistniania pewnej koncepcji wolności -- koncepcji alternatywnej wobec 
liberalizmu, paradygmatycznie z nim sprzecznej, nie dającej się pogodzić 
z wolnością jednostki (…). Istotą tej koncepcji była myśl o wyzwoleniu człowieka 
od *ślepych sił* gospodarki rynkowej, o całkowitej eliminacji ładu 
spontanicznych przystosowań typu rynkowego i zastąpieniu go racjonalnym 
porządkiem wszechogarniającej, celowej organizacji.

(…) powierzchowność przyswojenia sobie przez Polaków ideologii komunistycznej 
sprzyjała szybszemu niż gdzie indziej wyzwalaniu się spod jej hipnotyzującego 
wpływu.

## Wstęp

Marks, podobnie jak Hegel, widział w wolności (a nie np. w sprawiedliwości 
społecznej) cel ostateczny procesu dziejowego; cała jego filozofia była 
uzasadnieniem konieczności komunizmu pojętego jako *królestwo wolności*

Marksizm jako teoria komunizmu to marksizm tradycyjny.

Większość *zachodnich marksistów* dążyła do wykazania zgodności marksizmu 
z zasadami demokracji i zdrowym rozsądkiem, co prowadziło do pomijania aspektów 
utopijnych koncepcji doktryny marksistowskiej.

Bez ideologii komunistycznej w wydaniu marksistowskim rozwój historyczny 
carskiego imperium byłby z pewnością inny.

Marksizm w krajach Zachodu, coraz mocniej odczuwający swoją odrębność, przestał 
postrzegać teorię marksistowską jako nieodłączną od ideałów komunistycznych.

Większość radykałów zachodnich widziała w marksizmie dogodne narzędzie krytyki, 
a nie pozytywny projekt.

Mało kto zdawał sobie sprawę (na zachodzie), że komunistyczne *królestwo 
wolności* zakłada całkowite zniesienie społeczeństwa obywatelskiego i gospodarki 
rynkowej, postuluje bowiem całkowitą kontrolę nad siłami społecznymi w systemie 
totalnie sterowanej gospodarki planowej.

Utrwaliło się natomiast utożsamianie komunizmu z *realnym socjalizmem*, czyli 
ustrojem opartym na upaństwowieniu środków produkcji i monopolu władzy.

Według twórców marksizmu komunizm i wolność były w istocie tym samym.

Totalitaryzm produktem ubocznym dążenia do zdławienia *wolności burżuazyjnej* 
i utorowania drogi *wolności prawdziwej*.

Marks pojmował wolność jako świadomą, racjonalną kontrolę nad siłami 
społeczno-ekonomicznymi, jako zbiorowe *panowanie nad własnym losem*.

Wniosek książki -- marksizm-leninizm był w samej rzeczy prawomocnym rozwinięciem 
pewnych fundamentalnych idei klasycznego marksizmu.

*Totalitaryzm* oznacza typ dyktatury nie ograniczający się do faktycznego 
pozbawienia ludności praw politycznych i obywatelskich, ale dążący również do 
rozciągnięcia najściślejszej kontroli na umysły i sumienia.

Komunistyczny totalitaryzm: aspiracje ideokratyczne i zależność od ideologicznej 
legitymizacji. Dlatego nie przetrwał nieuniknionego procesu dezideologizacji.

Systemy totalitarne są raczej reżymami totalnej mobilizacji niż stabilnymi 
ustrojami społecznymi. Stabilizacja początkiem ich nieuchronnego rozkładu.

*Realny socjalizm* we Wschodniej Europie i ZSRR, ponieważ żadne państwo rządzone 
przez komunistów nie zbudowało jeszcze ustroju komunistycznego.

## I. Marks jako filozof wolności

### 1. Uwagi wstępne

Wolność u Marksa centralna filozoficznie, marginalna politycznie. 
Prawno-polityczne gwarancje wolności sprawą drugorzędną, wolność należy mierzyć 
panowaniem ludzkości nad przyrodą i zakresem racjonalnej, świadomej kontroli nad 
stosunkami społecznymi.

Wolność była dla Marksa *zdolnością do życia zgodnego z istotą człowieczeństwa, 
czyli przeciwieństwem dehumanizacji*. Nie przychodziło mu do głowy, że 
poszczególne jednostki mogą nie chcieć wyzwolenia od egoizmu i partykularyzmu 
oraz przekształcenia się w *istoty gatunkowe*.

Wolność burżuazyjnego społeczeństwa wolnością *wobec* innych jednostek. 
Natomiast chodzi o świadome podporządkowanie się woli zbiorowej, której 
przeznaczeniem jest powołać do życia rzeczywistą wolność. Dla Lenina tą świadomą 
wolą zbiorową jest komunistyczna partia.

Marks nie zgadzał się z poglądem, że przymus ekonomiczny (w odróżnieniu od 
przemocy bezpośredniej) da się pogodzić z wolnością.

Gotowość do poświęcenia teraźniejszego pokolenia robotników na rzecz przyszłego 
wyzwolenia ich klasy. Nie akceptował myśli Kanta o człowieku jako celu, nigdy 
środku.

Używając terminologii Nietzschego powiedzieć można, że cechowała go miłość tego, 
co dalekie oraz rzucający się w oczy brak miłości bliźniego.

Los poszczególnych jednostek i grup nie może być argumentem przeciwko 
zwycięskiemu marszowi Historii.

W wolności chodzi o modus egzystencji zapewniający ludziom odzyskanie ich 
tożsamości gatunkowej oraz możliwość wyrażania jej w działaniu.

Marksowska koncepcja wolności to koncepcja eschatologiczna, a nie jedynie 
socjaldemokratyczna korekta liberalizmu.

Powrót do prawdziwego ja i uzyskanie samokontroli. 

- Prawdziwe ja -- właściwa sfera tożsamości -- gatunkowa istota człowieka. 
Proletariat klasą, która nie może wyzwolić siebie, jeśli nie wyzwoli się od 
wszystkich pozostałych warstw społeczeństwa, a tym samym nie wyzwoli również 
i wszystkich pozostałych warstw społeczeństwa.
- Samokontrola -- podstawą kontrola własnych obiektyfikacji w procesie 
produkcyjnym, planowa, pełna kontrola nad siłami ekonomicznymi

Dwie interpretacje marksizmu:

- marksizm naukowy -- nacisk na odkrycie przez Marksa obiektywnych i koniecznych 
praw historii -- determinizm
- humanistyczny neomarksizm -- scjentystyczny determinizm klasycznego marksizmu 
był w rzeczywistości tworem Engelsa, wulgaryzującym i zniekształcającym 
autentyczną treść filozofii Marksa -- woluntaryzm

Poszukiwanie pewności co do sensu historii było istotną cechą 
marksistowskiego światopoglądu zarówno w wersji naukowej jak 
i humanistycznej. Z tego punktu widzenia różnice między marksistowskimi 
deterministami i woluntarystami schodziły na dalszy plan wobec wspólnej im wiary 
w komunizm jako usensowienie i odkupienie okrutnego procesu historii.

### 2. Wolność obywatelska i polityczna: konfrontacja z liberalizmem

Koniecznym warunkiem rozwoju kapitalizmu było nie tylko zniesienie poddaństwa, 
lecz również *wyzwolenie* drobnych wytwórców od ich środków produkcji. 
Wyzwolenie takie zaowocowało oczywiście nową formą wyzysku.

Podważenie podstawowego założenia liberalizmu -- przekonania o autonomicznej 
wartości politycznych i prawnych gwarancji wolności. Wolność obywatelska 
i polityczna jest tylko iluzją służącą egoistycznym interesom burżuazji.

Marks interesował się wolnością gatunku ludzkiego urzeczywistniającą się 
w historii poprzez zwiększanie racjonalnej kontroli nad siłami przyrody i siłami 
społecznymi.

Liberalizacja marksizmu prowadzi nieuchronnie albo do faktycznej dekomunizacji 
marksizmu, a więc do utraty przezeń swej najgłębszej tożsamości, albo do 
niebezpiecznego rozmycia tożsamości tradycji liberalnej.

Wolność liberalna -- Locke: "pytanie nie brzmi, czy wola jest wolna, tylko czy 
człowiek jest wolny". Człowiek czuje się wolny właśnie wtedy, gdy wyraża 
w działaniu swą najgłębszą tożsamość, a więc wtedy właśnie, gdy jego działania 
są zdeterminowane przez to wszystko, co go określa i konstytuuje. Jednostki 
wolne, gdy nikt im nie zabrania działać zgodnie ze swoją wolną. Nie jest to 
wolność pozytywna -- jest negatywna -- wolność od arbitralnych nakazów i zakazów 
narzuconych jednostce przez innych ludzi. Nie przeczą tej wolności normy prawa 
mające charakter bezosobowy i powszechnie obowiązujący.

Marks -- wolność pozytywna, polegająca na byciu panem swojego losu -- 
największym zagrożeniem jest zależność od świata rzeczy -- w tym również 
urzeczowionych stosunków społecznych.

W czasach Marksa demokracja i liberalizm były różnymi doktrynami mającymi różne 
źródła i odpowiadającymi na zgoła odmienne pytania. Problemem demokracji jest 
źródło władzy politycznej, liberalizm skupia się na zagadnieniu granic władzy, 
zakresu dopuszczalnej interwencji rządu. Podstawowym pojęciem demokracji 
suwerenność ludu (orędownikiem Rousseau), liberalizm odwołuje się do pojęcia 
niezbywalnych praw człowiek -- praw ograniczających zakres władzy rządu, w tym 
również rządu demokratycznego, i w ten sposób podważających koncepcję absolutnej 
suwerenności ludu.

Przeciwstawienie prawa człowieka (prawa egoizmu) prawom obywatela. Marks 
krytykiem prawa człowieka, jako każącego odnajdywać w innym ograniczenie swojej 
wolności. 

Rewolucja polityczna nie wyzwala człowieka od religii i własności. Nie jest 
wyzwoleniem człowieka jako nieegoistycznej istoty gatunkowej.

Marksistowski punkt widzenia, który ujmuje rozwój ekonomiczny formacji 
społeczeństwa jako proces przyrodniczo-historyczny, nie może obarczać jednostki 
odpowiedzialnością za stosunki, których sama, społecznie biorąc, pozostaje 
wytworem, choćby je subiektywnie przerastała.

Wolność jako *swobodne realizowanie własnej istoty*, *bycie sobą*, z czego 
wynika, że urzeczywistnienie maksimum wolności wymaga optymalnych warunków 
samorealizacji.

Różnice między wolnością liberalną a wolnością marksistowską:

- liberalna nie narzuca ludziom określonego kierunku działań
- w liberalnej właściwym podmiotem samorealizacji jest jednostka, a nie człowiek 
zbiorowy
- liberalna zakłada, że ład rynkowy jest jedyną formą kooperacji społecznej

Marks nie jest więc myślicielem, który nadawałby się na sojusznika lewicy 
liberalnej w jej walce z antyliberalną prawicą.

### 3. Dzieje samowzbogacającej alienacji. Zarys ogólny

*Historiozofia wolności*, czyli filozofia wolności jako immanentnego sensu 
historii. Jednak jaki to sens?

W filozofii Hegla sens historii realizował się w procesie samowzbogacającej 
alienacji: duch absolutny eksterioryzuje się w czasie, następnie zaś, po 
osiągnięciu szczytu samoalienacji, przyswaja sobie swą wyobcowaną treść i w ten 
sposób wznosi się na poziom samowiedzy.

Jednak w marksizmie pojawia się mamy wykluczenie nie tylko teologii, ale też 
metafizyki, a tym samym pytania o metafizyczny sens historii. Marks mógł pytać 
jedynie o sens historii immanentny.

Historia jako dialektyczny proces rozwoju wolności, sensowny, posiadający 
kierunek i cel. Proces rozwoju jako dialektyka samowzbogacającej alienacji. 
Alienacja jest warunkiem rozwoju: aby w pełni wykorzystać własne siły, trzeba je 
najpierw wyobcować, ponieważ tylko w ten sposób to, co potencjalne i nieświadome 
dochodzi do pełnej i świadomej samoaktualizacji.

*Alienacja* -- po pierwsze -- wychodzenie poza siebie, stawanie się czymś innym 
od własnej istoty i jej obcym; po drugie -- pozbawianie się czegoś.

Wolność ma dwa aspekty:

- w obrębie relacji człowiek-przyroda polega ona na maksymalizacji ludzkiej 
potęgi gatunkowej oraz rozwój sił wytwórczych
- w obrębie relacji jednostka-społeczeństwo oznacza ona świadome kształtowanie 
przez ludzi społecznych warunków swej egzystencji i wyeliminowanie w ten sposób 
bezosobowej władzy wyalienowanych, zreifikowanych sił społeczno-ekonomicznych
- w obu przypadkach wolność ujmowana jako zdolność do kontrolowania własnego 
losu, a więc pozytywnie, w obu wypadkach przeciwstawiana była niekontrolowanej 
obiektywności *ślepych sił*

Wolność u Marksa związana z racjonalnością i przewidywalnością. Kapitalizm epoką 
najbardziej wyalienowaną i właśnie dlatego najbardziej postępową -- wg Hegla 
duch absolutny dopiero po osiągnięciu najwyższego stadium alienacji rozpocząć 
będzie mógł *drogę powrotną*, prowadzącą do przezwyciężenia alienacji bez utraty 
rezultatów dotychczasowego rozwoju. Dwa aspekty wolności jako dwa stadia 
samowzbogacającej alienacji: maksymalizacja sił wytwórczych gatunku za cenę 
alienacji (kapitalizm) i dezalienacja tych sił przez racjonalne planowanie 
(socjalizm). Mamy więc triadę: pierwotna harmonia -- rozwój przez alienację -- 
powrót do harmonii na wyższym szczeblu. Późny marks będzie odcinał się od 
spekulatywnego teleologizmu -- historia nie czyni sama nic, człowiek 
jednocześnie aktorem i autorem historycznego dramatu. Jednak Marks dostrzegał 
w historii konieczność racjonalną, a nie tylko konieczność *przyrodniczą*.

### 4. Rękopisy paryskie: utrata i odzyskanie istoty człowieczeństwa

*Rękopisy ekonomiczno-filozoficzne* zajmujące centralne miejsce w twórczości 
Marksa.

U Marksa podmiotem alienacji będzie *rzeczywisty, cielesny człowiek, stojący na 
twardym gruncie kuli ziemskiej*. Nie jest to czysta podmiotowość, istota 
nieprzedmiotowa, spirytualistyczna, jak u Hegla, tylko istota przedmiotowa, 
cielesna i zmysłowa, wyposażona w *siły przyrodnicze*.

Jednak człowiek jest nie tylko istotą przyrodniczą, jest też istotą ludzką, 
czyli istniejącą dla samej siebie, dąży do samodzielności, do zawdzięczania 
istnienia tylko samej sobie. Założona zdolność do autokreacji (przez pracę), 
stawanie się przyrody dla człowieka -- przyroda kształtuje się w historii 
ludzkiej. Realizacja możliwości świadomej, realnej autodeterminacji, jest 
wolnością, która jest wewnętrzną treścią i celem historii.

Element tragiczny -- wymaganie ofiar, rozwój jedynie przez uzewnętrznianie sił, 
uprzedmiotawianie działalności i tracenie nad nią kontroli; stwarzanie obcej 
sobie i wrogiej rzeczywistości ekonomicznej, która rozwija się kosztem 
konkretnych ludzi.

Trzy formy komunizmu u Marksa: prymitywny; ówczesne ruchy polityczne; ostateczne 
pojednanie ludzkiej egzystencji z jej esencją

Ta najwyższa forma komunizmu nie może być określana jako negacja prywatnej 
własności, ponieważ gdyby tak było, to zniesienie własności zniosłoby komunizm 
-- to tak, jak po wyeliminowaniu alienacji religijnej ateizm nie ma racji 
istnienia. Pozytywne zniesienie własności prywatnej, jako finalny akt powrotu 
ludzi do ich prawdziwej istoty.

Zniesienie wyobcowania jednostek wobec istoty gatunkowej (pełne uspołecznienie 
indywiduów) pozbawi osobistą śmiertelność wymiaru tragicznego.

Hess: Dobrowolne sprzedawanie siebie gorsze jest od poddaństwa i niewolnictwa. 
Starożytne niewolnictwo było *naturalną formą kontaktu między ludźmi opartego na 
rozboju*, podczas gdy praca najemna i sankcjonujące ją chrześcijaństwo jest 
samowyobcowaniem człowieka podniesionym do godności zasady.

Pieniądz zastępuje Boga.

### 5. Ideologia niemiecka: podział pracy i mit ludzkiej identyczności

Kolejny krok w ewolucji poglądów Marksa na zagadnienie wolności -- *ideologia 
niemiecka*.

Odpowiedź na Stirnera, który krytykował Feuerbacha twierdząc, że Religia 
Człowieka, czyli ubóstwianie ludzkiej istoty gatunkowej, jest jeszcze jednym 
zniewalaniem realnie istniejących jednostek; każda jednostka, zdaniem Stirnera, 
ma stać się pozbawionym skrupułów egoistą i w ten sposób utwierdzić swą 
suwerenną godność.

Marks oczywiście z tym się nie zgodził, ale zdał sobie sprawę, że filozofia 
Feuerbacha gloryfikuje abstrakcyjnego człowieka, musi być zastąpiona przez naukę 
o rzeczywistych ludziach i ich rozwoju historycznym.

*Nie życie określa życie, lecz życie określa świadomość* -- odpowiedź Marksa na 
wiarę, że krytyka czysto intelektualna może spowodować umysłowe wyzwolenie, 
a w ślad za nim emancypację społeczną. W rzeczywistości tylko społeczna 
emancypacja mas spowodować może wyzwolenie intelektualne, nie odwrotnie. 
Stopień możliwej do urzeczywistnienia emancypacji zależny jest nie tylko od 
rewolucyjnej energii, ale również, i przede wszystkim, od rozwoju ekonomii 
i technologii.

Rynkowe współdziałanie jednostek w skali światowej stwarza nie tylko 
wszechstronną zależność, lecz również możliwość wszechstronnego rozwoju każdej 
jednostki. Komunizm wolność uczyni tym, czym powinna być zgodnie z gatunkową 
istotą człowieczeństwa: racjonalnym, świadomym samookreśleniem, zakładającym 
całkowitą kontrolę nad ekonomią oraz harmonijną współpracę jednostek w świadomym 
realizowaniu celów wspólnoty. Pod tym względem (wolność racjonalną świadomością) 
bliżej do Hegla, niż Feuerbacha.

Komunistyczne przezwyciężenie alienacji sprawić miało, że wszystkie osiągnięcia 
ludzkości staną się udziałem każdego człowieka.

Koncepcja wolności jednostki w ramach kolektywizmu gatunkowego. Zróżnicowanie 
ludzi jest nie przyczyną, ale rezultatem społecznego podziału pracy -- 
rezultatem wyobcowania ludzkiej istoty gatunkowej, a więc czymś, co zostanie 
przezwyciężone w stadium komunistycznej reintegracji. Wszechstronność rozwoju. 
Człowiek ma naturę wspólnotową, nikt nie ma wyłącznego kręgu działania, lecz 
może się wykształcić w jakiejkolwiek dowolnej gałęzi działania.

Zniesienie napięcia między aspiracjami osobniczymi i interesem zbiorowym.

Wg. Walickiego zależność jednostek od *niewidzialnej ręki rynku* zastąpiona 
byłaby zależnością od władzy publicznej narzucającej im swoje plany. Poza tym 
produkty mają naturalną skłonność do autonomizacji, w kontrolowanym świecie nie 
byłoby miejsca na indywidualny wybór. Likwidacja wyspecjalizowanych (więc 
zindywidualizowanych) osobników ludzkich. Żeby to pogodzić Marks musiał 
traktować ludzi nie jako zindywidualizowane jednostki, tylko jako egzemplarze 
gatunku, mające *wspólną naturę* społeczną, a więc zasadniczo jednakowe potrzeby 
i działania. Wolność jako autodeterminacja, jako zgodność działań z własną 
wewnętrzną istotą. Z chwilą gdy ludzie uwolnią się od wszystkiego, co jest im 
obce, pozostanie im jedynie to, co ich łączy -- ich istotowa tożsamość jako 
przedstawicieli tego samego gatunku. Jest to koncepcja utopijna, mimo sprzeciwów 
Marksa.

### 6. Grandiose: rynek światowy jako wyobcowana forma uniwersalizmu

Przesunięcie akceptu -- w ideologii niemieckiej głównym zagrożeniem wolności 
jest podział pracy, w Grandiose -- gospodarka pieniężno-towarowa, zakładająca 
wolność konkurencji i wymiany.

Rezultatem wolności ekonomicznej jest podporządkowanie ludzi władzy rzeczy, 
symbolizowanej przez pieniądz.

Świadomie zbierane informacje o mechanizmach rynku (listy cen, badania wahań 
giełdowych, relacji walut, ...) są próbami przełamania alienacji przez zdobycie 
kontroli nad procesami ekonomicznymi (skazanymi na niepowodzenie).

Im mniej siły społecznej ma środek wymiany, tym większa musi być siła wspólnoty, 
która spaja jednostki.

Jeśli najgłębszą istotą wszystkich jednostek jest wspólna im istota gatunkowa, 
to prawdziwa wolność musi być uwolnieniem się od dzielącego ludzi, 
partykularyzującego indywidualizmu.

### 7. Samowzbogacająca alienacja w Kapitale. Porzucenie młodzieńczego optymizmu

Pewność, co do zbliżającego się krachu kapitalizmu, stwierdzenie rzekomej 
konieczności zubożenia robotników i obietnicę ich wybawienia w finalnym okresie 
dziejów. 

Interesy jednostek zbiegną się z interesami gatunku dopiero w ostatnim stadium 
dziejów.

Stosunek Marksa do produkcji towarowej pozostał nieprzejednanie wrogi, natomiast 
zaczął godzić się z podziałem pracy jako konieczną formą racjonalizacji 
produkcji podkreślając, że nie musi on łączyć się z wymianą pieniężną 
i niekontrolowaną racjonalnie grą sił rynkowych. Rozróżnienie: podział pracy 
w obrębie jednego zakładu produkcyjnego do sprawna i racjonalna organizacja; 
podział pracy w społeczeństwie to rezygnacja z rezygnacja z kontroli nad 
produkcją i wymianą, poddanie się władzy ślepych sił.

Narodnicy widzieli w archaicznych strukturach realizację idei równości, podczas 
gdy Marks cenił w nich przede wszystkim pewien istotny aspekt wolności -- 
sprawowanie kontroli nad produktami pracy.

Dwa założenia: wszystkie jednostki mogą wznieść się (czy też zostać zredukowane) 
do ich wspólnej istoty gatunkowej; ludzka istota gatunkowa może wyrazić się 
w pełni w każdej jednostce -- to zaczęło z upływem lat stawać się dla niego 
coraz bardziej wątpliwe.

Osiągnięcie wolności w królestwie konieczności umożliwi człowiekowi zdobycie 
materialnych środków i wolnego czasu. Prawdziwa wolność -- nieskrępowana 
realizacja wszystkich możliwości tkwiących w gatunkowej istocie człowieka. 
Będzie to samorealizacja twórcza. Warunkiem maksymalne skrócenie czasu pracy.

Planowa i autorytatywna organizacja pracy społecznej.

Wnioskiem z tego poglądu, którego nie przyjął Marks, są monopolistyczne rządy 
jednej partii pod kierunkiem jednej teorii.

### 8. Wizja przyszłości: okres przejściowy i cel ostateczny

Marks rozróżnił dwie fazy społeczeństwa komunistycznego: fazę niższą -- 
przejściową -- w której komunizm dopiero wyłania się ze społeczeństwa 
kapitalistycznego i nowi na sobie jego ślady (socjalizm); fazę wyższą, czyli 
pełne wcielenie komunistycznego ideału (komunizm).

W pierwszej fazie -- socjalistycznej -- zachowana nierówność, robotnik otrzyma 
poświadczenie wniesionych godzin pracy, będzie mógł otrzymać towary, których 
wytworzenie wymaga takiej samej ilości pracy. Nierówność nie jest nierównością 
klasową: odzwierciedla indywidualne różnice między jednostkami i ich sytuacjami 
życiowymi. Jest więc prawem nierówności. Defekt -- prawo nie może być wyższe niż 
ustrój ekonomiczny. Nie ma prawa, które nie byłoby prawem nierówności.

Marks przeciwnikiem legalizmu, postrzegał prawo jako narzędzie dominacji, 
domagał się zastąpienia go braterską sprawiedliwością.

W drugiej fazie -- komunistycznej -- każdy według zdolności, każdemu według 
potrzeb. Zniknie jarzmo podziału pracy, zniknie przeciwieństwo między pracą 
fizyczną a umysłową. Praca najważniejszą potrzebą życiową.

Zniesienie rynku miało więc być już obecne w pierwszej fazie, miało być 
pierwszym krokiem, a nie ostateczną konsekwencją komunistycznego rozwoju.

Całkowite urzeczywistnienie komunizmu miało być wedle Marksa poprzedzone dwoma 
okresami przejściowymi: krótkim, wstępnym okresem dyktatury proletariatu oraz 
okresem pierwszej (socjalistycznej) fazy rozwoju komunistycznego.

### 9. Kapitalizm i wolność w pomarksowskiej tradycji socjologicznej: Marks a Simmel

Durkheim -- w społeczeństwie pierwotnym nie ma miejsca na wolność indywidualną, 
kapitalistyczna modernizacja stwarza warunki jej pojawienia się. Uważał jednak, 
że pewien stopień alienacji jest po prostu ceną indywidualnej wolności.

Simmel -- abstrakcyjność pieniądza (uogólniona w gospodarce pieniężnej) uwalnia 
jednostki z niewoli konkretnych ograniczeń społecznych. Oznacza to wyzwolenie 
społeczne, ekonomiczne, w końcu także polityczne. Wolność jednostki 
depersonalizacją zobowiązań (gdy pan nakazuje chłopu zapłatę w drobiu, 
determinuje kierunek jego pracy, gdy zgadza się na zapłatę w pieniądzu, chłopi 
stają się osobiście wolni). Pieniądz tym samym narzędziem emancypacji jednostki. 
Sprawia, że jednostka jest bardziej niezależna od poszczególnych członków 
społeczeństwa, choć bardziej zależna od społeczeństwa jako całości. 
Obiektywizacja i reifikacja sprzyjające sprawie wolności. To pieniądz stwarza 
możliwość uniezależnienia bytu od posiadania (konkretny przedmiot uzależnia od 
siebie). Simmel bronił spontaniczności życia przed racjonalno-biurokratyczną 
reglamentacją.

Teza Walickiego, że wolność liberalna jest szczególnie potrzebna w krajach, 
które próbowały modernizować swoją gospodarkę metodami autorytarnymi lub 
totalitarnymi, natomiast marksowska koncepcja jest dziś głównie luksusową 
potrzebą krajów zamożnych, w których wolność liberalna nie wymaga obrony i które 
właśnie dlatego mogą sobie pozwolić na jej krytykę.

## II. Engels i socjalizm naukowy

### 1. Problem Engelsowskiego marksizmu

Engels -- po śmierci Marksa uznany za największego teoretyka marksizmu. 
Tendencja do utożsamiania *socjalizmu naukowego* z całościowym światopoglądem, 
która, zdaniem Walickiego, prowadzi do totalnej ideologizacji myśli.

Interpretacja Engelsa dzieląca marksizm na:

- *materializm historyczny* -- tłumaczący przeszłość i teraźniejszość
- *socjalizm naukowy* -- pretendujący do naukowego rozpoznawania przyszłości

Dużo mniejszy sukces odniosła próba wyposażenia marksizmu w podstawę 
ontologiczną w postaci materialistycznej reinterpretacji dialektyki Heglowskiej 
-- *materializm dialektyczny*.

Rola głównych prac Engelsa historycznie bardziej doniosła, niż rola prac Marksa 
(Engels, w przeciwieństwie szczególnie do młodego Marksa, był znany i czytany).

Przez zachodnich marksistów (także Althusser, Marcuse, Lukacs, Sartre) Engels 
odrzucony na rzecz Marksa. Chciano ocalić filozofię marksistowską przed 
zmonopolizowaniem przez filozofów radzieckich, którzy przekształcili ją 
w beznadziejnie schematyczny i filozoficznie przestarzały *materializm 
dialektyczny*, wspierający się na tekstach Engelsa.

Odkrycie różnic między Marksem a Engelsem przypisuje się zazwyczaj Lukacsowi. 
Lukacs zarzucił Engelsowi niezrozumienie Hegla i Marksa przez zignorowanie 
aktywnej roli podmiotu, wskutek prezentacji procesu zdobywania wiedzy jako 
biernej, spektatorskiej kontemplacji zewnętrznego świata. Materializm, zdaniem 
Lukacsa, nie może być dialektyczny, ani dialektyka materialistyczna; ponieważ 
materializm zakłada *obiektywność* przyrody, podczas gdy dialektyka rozpatruje 
przyrodę jako *kategorię społeczną*, produkt interakcji między podmiotem 
i przedmiotem praktyki społecznej. W przeciwieństwie do pozytywistycznego 
scjentyzmu metoda dialektyczna przezwycięża reifikację i alienację świadomości 
przez zdzieranie ze zjawisk ekonomicznych *zasłony rzeczowości*.

Według Kołakowskiego to Brzozowski był pierwszym myślicielem, który zaatakował 
Engelsa jako filozofa o zupełnie innej orientacji niż Marksa. Brzozowski 
dostrzegał, że Marks pozostał wierny Feuerbachowi. Przeciwstawiał Marksowską 
*dialektykę historii* Engelsowskiej *dialektyce kosmosu*, utożsamionej 
z przyrodniczą ewolucją. Marks (zdaniem Brzozowskiego) wykroczył poza Hegla, 
kiedy Engels cofnął się poza Kanta; Marks widział historię jako proces aktywnej 
samokreacji człowieka, Engels redukował ją do *naturalnych*, *obiektywnych* 
procesów, traktował przyrodę jako coś obiektywnie *danego*, obejmującego również 
ludzkość; Marks, świadomy Kantowskiego przełomu w filozofii, przyjmował 
założenie antropocentryczne, zdawał sobie sprawę, że przyroda w obrębie 
ludzkiego doświadczenia (o tej *samej w sobie* nic nie wiemy) jest naszym 
własnym tworem.

Podobieństwo do koncepcji Lukacsa -- przyroda ma być dla marksisty *kategorią 
społeczną*, ponieważ cała treść pojęcia przyrody jest tworem ludzkiej historii. 
Dialektyczny historyzm Marksa interpretowany przez Brzozowskiego i Lukacsa jako 
teorię historyczności wszelkiej ludzkiej wiedzy -- nieuniknionego subiektywizmu 
gatunkowego.

Gramsci -- *obiektywny* znaczy *powszechnie subiektywny*. Według niego rewolucja 
bolszewicka była rewolucją przeciwko *Kapitałowi* Marksa.

Levine -- kolejny krytyk Engelsa. Zarzuca mu uleganie wpływom pozytywizmu, 
ewolucjonizmu, technologicznego determinizmu, bezkrytycznego scjentyzmu. Świat 
Marksa był antropocentryczny, Engelsa kosmocentryczny; dla Marksa istniała tylko 
dialektyka interakcji między człowiekiem a przyrodą, dla Engelsa dialektyka 
przyrody samej. Marks widział w człowieku nie tylko procesy, lecz również 
esencjalistyczne jądro, Engels natomiast roztapiał naturę ludzką w historii, 
traktował ją jako produkt ewolucji -- nie dysponując koncepcją człowieka jako 
istoty gatunkowej Engels nie mógł rozwinąć teorii alienacji i reifikacji. Nie 
ujmował więc historii ludzkiej jako procesu, który zakończy się z chwilą, gdy 
ludzka istota gatunkowa przezwycięży swe samowyobcowanie, dokona reapropriacji 
swych urzeczowionych sił i w ten sposób osiągnie stan pojednania egzystencji 
z esencją.

Walicki twierdzi, że Marksa od Engelsa nie da się oddzielić *wyraźnie*, jednak 
jest to konieczne dla tej książki.

### 2. Od panteizmu do komunizmu

Dojście przez młodego Engelsa do stanowiska religijnego -- romantycznego 
panteizmu, pojmującego wolność jako wyzwolenie od przypadkowości egzystencji 
poprzez odkrycie we wszechświecie boskiej konieczności. Konieczność nie jest tu 
sprzeczna z wolnością.

Później uważał się za heglistę, następnie krytyka Hegla w Niemczech, Engels 
w lewicy heglowskiej, poznanie filozofii Feuerbacha, gotowość przeciwstawienia 
się *filozofii objawienia*. Dostrzegał, że Feuerbach przyznaje przyrodzie 
samodzielną podstawę bytową.

Różnica między Marksem -- Engels nie zmagał się z Heglowskim idealizmem, 
interesował się raczej zagadnieniami religijnymi; heglizm był dla Engelsa 
przejściem od panteizmu do Feuerbachowskiego ateizmu.

Elementem heglizmu w światopoglądzie Engelsa pozostała wiara w konieczność 
historyczną. Podzielał on pogląd Hegla, że historia świata jest rodzajem 
teodycei, sankcjonującej cierpienia ludzi jako konieczną cenę postępu. Idea 
przekształcenia państwa w *coś uniwersalnego, najwyższego*, dysponującego 
autorytetem, który dotychczas należał się tylko historii -- władza nieprawomocna 
w rękach rządów okazywała się całkowicie prawomocna w rękach bezpaństwowego, 
komunistycznego kolektywu.

Wrogość wobec emancypacji *wyłącznie politycznej*.

Poglądy młodego Engelsa są ilustracją tezy, że komunizm był swoistym substytutem 
religii, zastępującym pojęcie Boga deifikacją człowieka (myśl Feuerbachowska) 
oraz, po drugie, zeświecczoną wersją millenarystycznego ideału zbiorowego 
zbawienia na ziemi (myśl francuskich socjalistów utopijnych mówiących o drugim 
zbawieniu -- zbiorowym i ziemskim). Moses Hell zreinterpretował francuskie idee 
socjalistyczne w duchu Feuerbacha, przekształcając je w zeświecczoną, 
antropoteiczną wersję millenaryzmu -- młody Engels poszedł jego śladem.

Współczesne państwo chrześcijańskie uświęciło zasadę subiektywizmu i izolacji, 
co zredukowało więź międzyludzką do splotu egoistycznych interesów. To 
spirytualizm chrześcijański utorował drogę bezdusznemu światu, przez to własność 
zostaje wyniesiona na tron, panem świata staje się pieniądz.

Engels tak jak Marks połączył teorię alienacji religijnej z alienacją 
ekonomiczną, jednak negatywny charakter diagnozy współczesności nie wiązał się 
z dostrzeżeniem w powszechnej alienacji elementu samowzbogacenia.

Niemcy rewolucyjni filozoficznie, Francuzi politycznie, Anglicy społecznie -- 
dlatego rewolucja w Anglii.

### 3. Ekonomia polityczna i komunistyczna utopia

Handel jest w swej istocie niemoralny, co więcej, podważa wszelką moralność, 
ponieważ upowszechnia antagonistyczne stosunki między ludźmi.

Engels antycypuje poglądy Marksa, mówiąc o koniecznym zaniku klasy średniej oraz 
całościowym planowaniu jako sposobie wyzwolenia się spod władztwa ślepych sił, 
osiągnięcia kontroli nad losem.

Społeczeństwo ma za zadanie obliczyć, co może wyprodukować środkami, jakimi 
rozporządza, i rozpatrując tę zdolność produkcyjną w stosunku do liczby 
konsumentów zdecyduje, jak dalece należy zwiększyć lub zmniejszyć produkcję, czy 
można sobie pozwolić na artykuły zbytku.

Zdaniem Walickiego błędem Engelsa było założenie, że zależność od decyzji 
podjętych przez innych ludzi jest mniej upokarzająca niż zależność od rzeczy.

Udział Engelsa był większy niż Marksa w kreśleniu obrazu przyszłego 
społeczeństwa komunistycznego. Gmina i zarząd mają regulować produkcję według 
potrzeb. Eliminacja nadmiernej administracji, pośredników. Powszechna, a nie 
częściowa administracja. Zastąpienie produkcji towarowej produkcją użytkową, 
przeznaczoną na bezpośrednie zaspokajanie społecznych potrzeb.

Nie wykluczał możliwości zbudowania komunizmu w skali narodowej, w warunkach 
wrogiego otoczenia zewnętrznego.

Budowa olbrzymich *pałaców*, mieszczących wiele tysięcy ludzi, co będzie 
bardziej praktyczne w utrzymaniu.

Program pokojowych reform. Powszechna akceptacja stopniowego przygotowania 
społeczeństwa do zmiany ustroju. Pokojowe wprowadzenie komunizmu.

Po wstąpieniu do Związku Komunistów Engels musiał opracować nowy program. 
*Zasady komunizmu* -- produkcją kieruje całe społeczeństwo wedle planu, 
zniesienie podziału pracy, własności prywatnej, wymiany pieniężnej. Społeczne 
wychowanie dzieci, zniesienie zależności żony od męża i dzieci od rodziców. 
Wysoka ocena osiągnięć burżuazji, konstatacja, że rewolucja nie może zwyciężyć 
w jednym, wziętym osobno kraju. Rewolucja możliwa dopiero, gdy kapitalizm 
stworzy jej przesłanki. Konieczność rozwoju sił wytwórczych uzasadniała 
w przeszłości podział na klasy i nierówność społeczną. Rewolucja komunistyczna 
jest historyczną koniecznością, ale można jej dokonać stopniowo i środkami 
pokojowymi.

Engelsowski *socjalizm naukowy* pretendował do naukowości, miał programowo 
powstrzymywać się od kreślenia szczegółowego obrazu społeczeństwa przyszłości. 
Zapierał się wszelkiego pokrewieństwa z utopizmem, akceptował natomiast 
Heglowską wiarę w nieubłagane prawa historii i przypisywał sobie monopol na ich 
*naukowe poznanie*. Zakładał niejako własną nieomylność, skutecznie zabezpieczał 
się przed krytyką. Traktowanie własnych celów jako całkowicie zbieżnych 
z koniecznymi, obiektywnymi prawami dziejów czyniło go programowo 
*antysentymentalnym*, po olimpijsku obojętnym wobec ludzkich cierpień, uznanych 
za niezbędną cenę i warunek historycznego postępu.

### 4. Konieczność dziejowa w życiu narodów

Podział narodów na *historyczne* i *niehistoryczne*. Koncepcja historycznego 
prawa wyższej cywilizacji nad *barbarzyństwem*. Ma to być prawo rozwoju 
historycznego.

Konieczna centralizacja polityczna.

Uzasadnienie westernizacji całego świata. Kolonizacja procesem postępowym 
i koniecznym, choć rodzącym wiele cierpień, które miały stanowić cenę postępu.

Podział narodów wynikał z przedstawicieli *cywilizacji*. Myślano w kategoriach 
Europy jako całości. Na przykład rewolucyjne siły Polski -- szlacheckie, które 
mimo to były siłą postępową w porównaniu z drobnomieszczaństwem -- miały 
wspólnego wroga -- carską Rosję. Myślenie zgodne z historycznym prawem 
politycznej centralizacji.

Narody historyczne -- zachowanie, mimo utraty niepodległości -- reprezentatywnej 
warstwy wyższej jako nosicielki świadomości politycznej i *wyższej* kultury.

Antywolnościowe aspekty marksistowskiej teorii historii. Traktowanie narodów 
tak, jak klas -- podział na postępowe i reakcyjne, mające przyszłość i skazane 
na *zmiecenie z powierzchni ziemi*. Całe narody są przeszkodą w rozwoju 
ludzkości, mogą być eksterminowane, jeśli ich dążenia kolidują z Wielkim Marszem 
Historii. W sprawach politycznych powoływanie się na naukowo ustaloną 
konieczność łatwo przekształca się w arogancką próbę rozwiązywania problemów 
w sposób autorytarny -- przez nadużywanie autorytetu nauki.

### 5. Wolność jako zrozumiana konieczność

Zmierzch filozofii. Dialektyka heglowska powinna zostać zinterpretowana 
materialistycznie. Zdaniem Engelsa dokonały tego partie niemieckiego 
proletariatu. Również nauki przyrodnicze powinny ulec wyzwoleniu od 
niedialektycznych, ahistorycznych mechanistycznych form materializmu. Dla Hegla 
przyroda była tylko alienacją idei absolutnej, Feuerbach nie wykroczył poza 
materializm. Darwinizm jest dla Engelsa pojawieniem się dialektycznej koncepcji 
przyrody. Darwin nie był kimś, kto zmienił kierunek myśli Engelsa, a raczej 
argumentem potwierdzającym słuszność wcześniej formułowanej koncepcji 
historycznej dialektyki przyrody.

Koncepcja rozwoju ludzkości przez samowzbogacającą alienację, która jest obecna 
we wszystkich dziełach Marksa (jak argumentuje Walicki), obecna jest również 
u młodego Engelsa, jednak w jego późnych dziełach zostaje całkowicie 
wyeliminowana. Przyczyną dążenie Engelsa do maksymalnej *naukowości*. 
Zastąpienie, w duchu Darwina, idei finalnego celu historii ludzkiej ideą 
nieskończonego postępu.

Utożsamienie naukowości z punktem widzenia nauk przyrodniczych podsunęło 
Engelsowi ideę dialektyki przyrody. U Hegla dialektyka miała charakter 
epistemologiczny -- dotyczyła relacji między podmiotem a przedmiotem wiedzy. 
Marks przekształcił ją w dialektykę historycznej *praxis*: pojęcie podmiotu 
transcendentalnego zastąpił koncepcją ludzkości jako podmiotu gatunkowego 
rozwijającego się historycznie w procesie samowzbogacającej alienacji. Engels 
zredukował dialektykę do bezpodmiotowego procesu rozwoju: dialektyka jest tylko 
nauką o ogólnych prawach ruchu i rozwoju przyrody, społeczeństwa ludzkiego 
i myślenia -- tym samym dialektyka pojęć stała się jedynie świadomym odbiciem 
dialektycznego ruchu rzeczywistego świata. W ten sposób dialektyka heglowska 
została z głowy, na której dotychczas stała, postawiona z powrotem na nogi.

Problem -- taka dialektyka nabiera cech spekulatywnej *teorii wszystkiego*, 
filozoficznej koncepcji wszechświata, podczas gdy Engels twierdził, że 
spekulatywna filozofia dotarła do swojego końca.

Koncepcja wolności: wolność to dla Engelsa zrozumienie konieczności. Konieczność 
jest ślepa o tyle tylko, o ile nie została zrozumiana. Im bardziej wolny jest 
sąd człowieka, z tym większą koniecznością będzie określona treść tego sądu. 
Wolność polega na, opartej na zrozumieniu przyrodzonych konieczności, władzy 
naszej nad nami samymi i nad przyrodą zewnętrzną; jest więc ona koniecznym 
produktem rozwoju historycznego.

Dalej rozróżnienie, jak u Marksa, na wolność burżuazyjną (negatywną w prywatnej 
sferze życia jednostki) od wolności politycznej -- swobody zbiorowego 
samookreślenia i aktywnego uczestnictwa w sferze publicznej.

Marksistowski *socjalizm naukowy* opiera się na zrozumieniu praw rozwoju 
ekonomicznego a nie na abstrakcyjnie legalistycznej teorii sprawiedliwości.

(Spinoza: wolną nazywa się tę rzecz, która istnieje jedynie z konieczności swej 
natury i sama siebie tylko determinuje do działania. W tym sensie przysługuje 
tylko Bogu. Ludzie nie mogą być niezależni od zewnętrznego porządku 
przyczynowości. Ich wolność jest pewną szczególną sytuacją w ramach powszechnego 
determinizmu. Podstawą jej jest racjonalność. Wolność działania jest mrzonką, 
ale ludzie mogą osiągnąć wolność rozumianą po stoicku, jako wolność czysto 
duchową -- poprzez rozpoznanie tożsamości własnej istoty z racjonalną esencją 
świata i przez świadomą akceptację konieczności. Wolność ludzka nie jest 
niezależna od praw przyczynowości. Prawdziwą wolnością jest świadomie 
akceptowana zależność: wyeliminowanie wszystkiego, co separuje nas od Boga).

U Engelsa wolny nie jest człowiek, który zrozumiał, że to, co się dzieje, dzieje 
się z nieuchronną koniecznością, a zrozumiawszy, pogodził się z losem. U Engelsa 
wolny jest tym bardziej, im bardziej, znając prawa świata, w którym żyję, jestem 
w stanie dzięki temu wywoływać w świecie pożądane przez siebie skutki. Wolność 
jest przeto stopniowalna -- oznacza stopień władzy, jaką jednostka lub 
zbiorowość dysponuje w stosunku do warunków własnego życia. Wolność jako stopień 
skuteczności działań świadomych.

Koncepcja ta w ujęciu społecznym, zdaniem Walickiego, niebezpieczna 
i antyliberalna, ponieważ podmiotem czyniła zbiorowość, postulat ustanowienia 
wszechogarniającej kontroli nad życiem społeczno-ekonomicznym.

Siły społeczne, jak siły natury, działają ślepo, gwałtownie, niszcząco -- dopóki 
ich nie poznamy i nie zaczniemy liczyć się z nimi. Ale skoro tylko poznamy te 
siły, pojmiemy ich działanie, kierunki, skutki, będziemy mogli coraz bardziej 
podporządkować je swojej woli i osiągnąć za ich pomocą swoje cele. Obiektywne, 
obce potęgi, które panowały dotąd nad historią, zostają poddane kontroli samych 
ludzi. Odtąd dopiero ludzie z pełną świadomością będą tworzyli własną historię, 
odtąd dopiero uruchamiane przez nich przyczyny społeczne będą też przeważnie 
i w coraz większej mierze powodować zamierzone przez nich skutki. Jest to skok 
ludzkości z królestwa konieczności do królestwa wolności -- JEEEJ, TO NASZ 
TYTUŁ!

### 6. Od wolności utraconej do… odzyskanej?

Engels określał (jak Hegel i Marks) treść historii jako proces rozwoju wolności.

Im mniej rozwinięta jest praca, im bardziej ograniczona jest ilość jej wytworów, 
a więc i bogactwo społeczne, w tym większym stopniu czynnikiem dominującym 
w ustroju społecznym są związki rodowe.

Engels zachwycony badaniami społeczeństw plemiennych -- ich idealizacja. 
Komunistyczne gospodarstwo i ród. Idylla możliwa tylko ow granicach plemienia. 
Związek plemion jest początkiem jej końca.

Okres *barbarzyństwa* *wyżyną moralną*.

Powstanie cywilizacji postępem dokonanym za cenę olbrzymiego regresu. Przez 
*okres cywilizacji* Engels rozumie epoki: niewolnictwa, feudalizmu, kapitalizmu. 
Stały wzrost zniewolenia, zdominowania ludzi przez wytwory, jednak zniewolenie 
coraz lepiej maskowane.

Trójczłonowy schemat: wolność pierwotna-konieczność-wolność odzyskana. Ilustruje 
to *prawo negacji negacji* -- powrotu na wyższym szczeblu do punktu wyjścia 
procesu rozwoju.

Engels nie ukazał ewolucyjnej ciągłości między prehistorią a historią; 
podkreślił raczej rewolucyjne zerwanie ciągłości, radykalną różnicę między 
społeczeństwami pierwotnymi i *cywilizowanymi*. Polegała ona między innymi na 
zerwaniu bezpośredniej więzi z przyrodą.

U Marksa podział historii na trzy główne etapy: przedkapitalistyczny, w którym 
środki produkcji były własnością bezpośrednich wytwórców; kapitalistycznego 
wywłaszczania drobnych wytwórców; komunistycznej negacji negacji, czyli 
*wywłaszczenia wywłaszczycieli*.

Dwa aspekty różnicy między koncepcją Marksa i Engelsa: u Marksa podział historii 
podziałem wewnątrz cywilizacji, triada Engelsa obejmowała cały przebieg 
gatunkowej ewolucji człowieka; Marksowska koncepcja komunistycznej wolności 
kładła nacisk na swobodę rozwoju po przezwyciężeniu alienacji, Engels 
koncentrował się niemal wyłącznie na problemie ustanowienia świadomej kontroli 
nad produktami społecznej pracy.

Burżuazja stała się politycznym i intelektualnym bankrutem, niezdolnym do 
przywództwa i przeszkadzającym dalszemu postępowi (konkurencja zostanie 
wyeliminowana przez monopole). Najbliższa przyszłość miała przynieść rewolucję 
proletariacką i ostateczny triumf wolności.

Swoistość światopoglądu Engelsa polegała na szczególnym syndromie napięć między 
heglizującym racjonalizmem a przyrodniczym materializmem.

Materializm historyczny głosił, że procesy dziejowe determinowane są przez 
rozwój sił wytwórczych, w którym rządzi prawo wzrastającej centralizacji. 
Zgodnie z tym prawem indywidualna wytwórczość średniowieczna zastąpiona została 
kapitalistyczną produkcją fabryczną, w kapitalizmie zaś konkurencja między 
fabrykami utorowała drogę centralizacji produkcji przez trusty i koncerny; to 
stworzyło przesłanki do zakończenia procesu centralizacji przez socjalizm, 
przekształcający społeczeństwo *w jedną wielką fabrykę*.

Ceną płaconą za rozwój sił wytwórczych i dokonane dzięki niemu podporządkowanie 
przyrody musi być despotyzm reżymu fabrycznego.

Skok do królestwa wolności miał być zniesieniem gospodarki towarowej, 
zastąpieniem *przyrodopodobnych* praw spontanicznego procesu społecznego 
świadomym sterowaniem dziejami społecznymi; nie miał być natomiast wyzwoleniem 
od technologicznego determinizmu produkcji. Prawa produkcji materialnej miały 
inny status ontologiczny niż prawa wymiany rynkowej.

Wolność sprowadzałaby się do racjonalności społecznego działania 
i przewidywalności jego skutków, czyli do świadomego panowania nad zbiorowym 
losem. Ceną płaconą za to osiągnięcie byłoby życie w społeczeństwie 
kontrolowanym.

Ideał szczególnie atrakcyjny dla ludzi ceniących porządek wyżej niż wolność, 
utożsamiających ład z hierarchiczną organizacją. Walicki pyta, czy przypadkiem 
było, że Engels interesował się wojskowością i lubił, gdy nazywano go 
*generałem* XD

Dla Marksa byłyby to jedynie warunki wolności, prawdziwa wolność pojawia się 
dopiero tam, gdzie kończy się sfera produkcji materialnej, a rozpoczyna *rozwój 
sił ludzkich jako cel sam w sobie* -- wolność taka wymaga czasu wolnego, który 
można poświęcić na swobodną samorealizację osobowości.

### 7. Podwójne dziedzictwo

Listy w których ostrzegał przed dogmatyczną, nazbyt literalną interpretacją 
historycznego materializmu. Z drugiej strony teoretyk konsekwentnego komunizmu.

Bernstein zaproponuje rozróżnienie dwóch różnych stron marksizmu: naukowej, 
podbudowującej gradualistyczną praktykę działania politycznego; 
i rewolucyjno-utopijnej.

Lenin poddał *naukowy socjalizm* daleko idącej reinterpretacji, ale nigdy nie 
zrezygnował z legitymizowania swoich działań *naukowym pojmowaniem historii*.

Socjaldemokraci niemieccy kładli akcent na wzrastające znaczenie zasady 
scentralizowanego planowania wewnątrz społeczeństwa kapitalistycznego, 
w połączeniu z tezą Engelsa o anachroniczności rewolucjonizmu starego typu.

## III. Warianty necessarystycznego marksizmu

### 1. Karl Kautsky: od historycznej konieczności komunizmu do historycznej konieczności demokracji

Obiektywna konieczność dla Kautsky'ego różnicą między socjalizmem utopijnym 
i naukowym. Jako jej zwolennik jest, razem z Plechanowem i Luksemburg, 
przedstawicielem *necessarystycznego marksizmu*.

Marksizm ma zastosowanie tylko do nauk społecznych i nie powinien aspirować do 
stania się wszechogarniającą doktryną filozoficzną. Tak uważała też większość 
socjalistów niemieckich. Jedynie Plechanow, z wybitnych teoretyków II 
Międzynarodówki, będzie chciał przekształcić marksizm we wszechogarniającą 
filozofię opartą na Engelsowskim *materializmie dialektycznym*.

Wybór celów powinien być wynikiem trafnego rozpoznania konieczności dziejowej. 
Etyka zawsze powinna być tylko przedmiotem nauk. Nauka jest nad etyką. Etyka nie 
jest dyscypliną normatywną -- jej zadaniem jest jedynie wyjaśnienie genezy, 
funkcji i względnego, przejściowego charakteru norm moralnych. Większość 
zachowań ludzkich jest wynikiem ewolucji przyrodniczej.

Odróżnienie *konieczności* od *nieuchronności*. *Konieczność* oznacza, że coś 
jest niezbędnym warunkiem dalszego rozwoju, jednak nie nastąpi bez świadomego 
wyboru i świadomej walki.

Cele partii robotniczej muszą być formułowane w oparciu o naukową wiedzę, a więc 
świadomość robotników musi być kształtowana z zewnątrz -- przez ludzi taką 
wiedzę posiadających. Obrona profesjonalizmu przed koniecznością.

Wyzwolenie przez myśl, dzięki naukowemu rozpoznaniu, ale także wyzwolenie 
czynne, przez rewolucyjne zdobycie władzy. Nie ma tu miejsca na ogólny *sens* 
historii.

Powstawanie trustów i syndykatów koniecznym procesem centralizacji. Wzrastające 
koncentracja kapitału i łączenie spółek w coraz większe korporacje toruje drogę 
socjalizmowi.

Ogólnospołeczne planowanie, techniczny podział pracy eliminujący *anarchię 
rynku*.

Produkcja socjalistyczna nie da się pogodzić z zupełną wolnością pracy, 
z możliwością pracowania kiedy, gdzie i jako się pracownikowi podoba. Za to 
praca będzie zorganizowana racjonalnie i służyć będzie interesom ogółu, 
przestanie więc być odczuwana jako zewnętrzny przymus. Poza tym czas pracy 
będzie skrócony, co zaowocuje możliwością rozwoju w czasie wolnym. Edukacja 
potrzebą każdego, stanie się udziałem wszystkich.

Wolność socjaldemokratyczna to zredukowanie czasu pracy w celu umożliwienia 
każdemu wolnej działalności artystycznej i naukowej, swobodnego używania życia.

Zniesienie gospodarki towarowej. Gospodarka socjalistyczna jako centralnie 
kontrolowany i samowystarczalny zakład przemysłowa. Konieczność *naturalizacji* 
stosunków ekonomicznych w okresie przejścia do socjalizmu.

Komunizm zapanuje tylko nad jedną stroną człowieka, gdy absolutyzm panuje nad 
całym człowiekiem.

Kautsky nie zgadzał się, że zadaniem rewolucji jest zniesienie pieniądza. Ma on 
pozostać, dopóki nie znajdzie się coś lepszego na jego miejsce.

Kautsky po rewolucji w Rosji odrzuca konieczność zniesienia pieniądza i model 
społeczeństwa jako *jednej fabryki*. Chodzi o usunięcie jedynie degradujących 
człowieka skutków gospodarki pieniężnej.

Rozróżnienie *komunizmu produkcji* i *komunizmu konsumpcji*. Ten drugi miał 
obejmować nie tylko produkcję, ale też dystrybucję dóbr. U Marksa było to 
rozróżnienie *niższej* i *wyższej* fazy komunizmu. Kautsky jako pierwszy 
odrzucił *komunizm konsumpcji*, który przez wiele lat uchodził za ostateczny cel 
ruchu robotniczego.

Stwierdzenie, że dla socjalistów demokracja jest celem. Nie można zorganizować 
mas w sposób tajny, tajna organizacja nie może być demokratyczna. Jeśli masy są 
niedojrzałe a socjaliści widzą w sobie mesjanistycznych zbawców, to nie może 
wyniknąć z tego ani demokracja, ani socjalizm.

Dyktatura proletariatu to rządy proletariatu na bazie demokracji, to nie tylko 
rządy większości, ale i obrona mniejszości.

Wolność jest nie mniej ważna niż chleb -- to początkowy pogląd.

Rewolucja społeczna, w odróżnieniu od politycznej, jest procesem przemian 
stopniowych.

Moralne potępienie bolszewizmu.

To nie jest jakoś istotne, ale tak dobre, że muszę zacytować:

> Nie była to rada, której Lenin chciałby słychać. W swojej długiej i pełnej 
> oburzenia replice nazwał on Kautskiego "renegatem", a jego *Die Diktatur des 
> Proletariats* określił jako "najbardziej jaskrawy przykład haniebnego 
> sykofantyzmu na służbie burżuazji", "czołgania się na brzuchu przed 
> kapitalistami i lizania im butów".

### 2. Jerzy Plechanow: konieczność historyczna jako utopijny ideał

Plechanow najbardziej dogmatycznym i nieprzejednanym necessarystą, ojcem 
rosyjskiego marksizmu.

Przeciwnie teoretycy narodnictwa -- Ławrow i Michajłowski, którzy odrzucili 
obiektywizm, jako jedynie tendencje rozwoju żywiołowego, któremu można i trzeba 
przeciwstawić czynnik subiektywny.

Rozstanie się Plechanowa z narodnictwem. Marksizm koncepcją, która pozwalała 
zaakceptować *fazę kapitalistyczną*, jako drogę do socjalizmu.

Trzeba przejść drogę rozwoju kapitalistycznego. Między rewolucją polityczną 
(obaleniem absolutyzmu) a rewolucją socjalistyczną musi upłynąć odpowiednio 
długi czas, w którym rozwiną się siły wytwórcze, a robotnicy przejdą *szkołę 
polityczną* w państwie parlamentarnym.

Walka polityczna jako walka o wolność.

Oparcie się o naukowość, skupienie się na tym, co jest, nie na tym, co być 
powinno. Konieczność rozumiana już jako nieuchronność.

Rozwój historyczny dokonuje się pod wpływem przyczyn nie mających nic wspólnego 
z wolą i świadomością ludzką.

Prawdziwa wolność internalizacją konieczności, świadomej z koniecznością 
identyfikacji, aby konieczność przepojona została wolnością.

Narodnicy odrzucali konieczność historyczną ze względów moralnych. Plechanow 
twierdził, że jednostki sparaliżowane przez skrupuły moralne nigdy nie zdołają 
utożsamić się z koniecznością i przekształcić jej w wolność.

Podobnie jak Kautsky, Plechanow jest przekonany, że procesy społeczne można 
rozważać w sposób całkowicie zobiektywizowany.

Do działania sprowadza się cała filozofia praktyczna. Rzeczywistość trzeba 
przekształcić, by stała się rozumna.

Plechanow dążył za wszelką cenę do przekształcenia marksizmu w całościowy, 
wszechogarniający system dialektycznego i historycznego materializmu. Odchylenia 
od *słusznej* wiedzy nie mogły być tolerowane. Dla sukcesu rewolucji można 
chwilowo ograniczyć sferę działania takiej czy innej zasady demokratycznej.

### 3. Róża Luksemburg i rewolucyjny amor fati

#### Wolność w historii

Nie zgadzała się ona hamować rewolucyjności w obawie przed klęską. Wystarczyła 
jej pewność co do tego, że cel ostateczny ruchu jest zgodny z prawami dziejów 
i prędzej czy później zostanie osiągnięty. Wiara w historyczną konieczność 
klęsk.

U Kautskiego nie było miejsca na wiarę w jakikolwiek *sens* historii, 
u Luksemburg marksizm właśnie uniwersalnym kluczem do sensu historii, 
odpowiedzią na pytanie o sens indywidualnych działań. Natomiast u Plechanowa 
jest wiara w sens historii, natomiast odrzucenie wiary w historyczny sens 
heroicznych klęsk.

Co do rozwoju, to jak Engels -- triadka -- ale Luksmburg podkreśla rolę 
planowania w społeczeństwie starożytnym. Dialektyczny powrót do początku 
okazywał się w jej ujęciu nie tylko powrotem do wspólnej własności 
i bezklasowości, lecz również powrotem planowania. Jednak powrót do planowania 
w socjalizmie będzie planowaniem w pełni świadomym, racjonalnym -- ten pierwotny 
był instynktowny.

Konieczność rozumiana jako gwarantująca szczęśliwe rozwiązanie dramatu historii.

Przejście do socjalizmu, jako gwałtowna zmiana jakościowa, musi być skokiem.

Teoria krachu kapitalizmu -- kapitalizm jest skazany na zagładę nie przez 
sprzeczności wewnętrzne, lecz przez sprzeczności zewnętrzne -- sprzeczności 
między kapitalistycznymi krajami a ich zewnętrznymi rynkami. Kapitalizm nie może 
rozwijać się bez środowiska niekapitalistycznego, służącego mu jako rynek 
i obiekt wyzysku. Jednocześnie jego ekspansja niszczy struktury 
niekapitalistyczne.

Ten upadek nie jest czymś, co dokona się automatycznie -- klasa robotnicza nie 
może odwlekać rewolucji do tej chwili ekonomicznej niemożliwości kapitalizmu.

#### Wolność w ruchu robotniczym








































