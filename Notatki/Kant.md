# Notatki z wykładów o Immanuelu Kancie publikowanych na kanale YT FTB.

## Wykład 1 -- Wstęp do filozofii Immanuela Kanta

[Źródło](https://www.youtube.com/watch?v=-UD9vKycwzw)

### Zaproszona -- dr Alicja Pietras, prowadzi Pylyp Bilyi

Nie będzie jakiejś dokładnej biografii.

### Czy Kant był starym nudziarzem? czyli elementy biograficzne

Bynajmniej. Nie był. Opisuje się jego uregulowany sposób życia (konkretne
czynności o konkretnych godzinach), natomiast tak opisywano jego życie już
wtedy, kiedy stał się słynny, około 60-go roku życia (wydanie Krytyki Czystego
Rozumu). Wcześniej twierdzono, że był duszą towarzystwa. Pochodził z rodziny
rzemieślniczej (dość ubogi), jednak ciągle był zapraszany na salony. Podobno
potrafił rozmawiać z każdym [nawet z dziećmi i kobietami]. Gdy kupił dom,
wydawał proszone obiady, różne znane osoby u niego bywały. Posiadał bardzo
rozległą wiedzę -- zanim zajął się metafizyką to poświęcał się głównie naukom
przyrodniczym. Ponoć na tych obiadach nie pozwalał rozmawiać o filozofii i o
śmierci (nie przy jedzeniu). Mimo tego, co się o nim myśli, był człowiekiem,
który korzystał z życia (na tyle, na ile mógł). Nie jeździł zbyt dużo, bo nie
było go na to stać. Pomagał innym, wspierał swoje 3 siostry, wpłacał pieniądze
na kasę dla biednych. Ponoć w pewnym momencie swojego życia oddawał 1/3 swoich
pieniędzy innym. Kant, kiedy jeszcze studiował, to był wspierany przez
profesorów, ale również dorabiał sobie pomagając w nauce arystokratom (niekiedy
mówi się, że zapłatą miała być kawa i chleb). Mówi się też, nie nie był osobą,
która chętnie przyjmowała pieniądze.

Kant zaczynał w szkole bardzo surowej i religijnej, co Kantowi nie odpowiadało.
Krytyka metafizyki spekulatywnej spowodowana w dużej mierze tym, że od młodości ta
wiedza była mu wpajana, a nie do końca mu się to podobało. Sam po kryjomu czytał
rzeczy, których w szkole nie uczono (na przykład Newtona). Kant stworzył pracę z
geografii, w której przewidywał trzęsienie ziemi, które później nastąpiło.
Wyśmiewał się z powszechnie przyjmowanej teorii, że trzęsienia ziemi są znakiem
gniewu Boga. Stworzył własne -- naukowe - wytłumaczenie.

Ulubione tematy Kanta przy obiedzie to geografia i polityka. Z naszego punktu
widzenia jego poglądy są konserwatywne, jednak sam Kant miał problemy z tego
powodu, że jego poglądy były bardzo, jak na tamte czasy, postępowe. Nie podobał
mu się sposób przeprowadzenia rewolucji francuskiej (mordy), jednak w
powstaniu państw demokratycznych widział nadzieję na powstanie wspólnoty narodów
kiedyś.

Niektórzy mówią, że wszystkie anegdoty o jego dziwnych zachowaniach związane są
z innym -- starczym - działaniem umysłu. Późne, niewydane pisma Kanta są już
pełne powtórzeń, zapętlania myśli.

Krytycyzm Kanta przejawiał się również w tym, że wszystkie książki, które miał,
miały mnóstwo notatek. Podobno podręcznik z metafizyki, na postawie którego Kant
prowadził wykłady, był cały pokreślony i miał liczne dopiski. Ponoć przedstawiał
myśl a następnie mógł stwierdzić, że autor w danym fragmencie nie ma racji.  

Co do myśli krytycznej -- jego filozofia na pewno nie stoi w opozycji do
istnienia Boga. Nie podobało mu się stosowanie Boga jako wytrychu do
rozwiązywania problemów metafizycznych i naukowych. Uważał, że religia pełni
ważną rolę, że pietyzm jest czymś dobrym, że uczy moralnego życia, że ludzie
wierzący są lepszymi ludźmi. Możemy tu, zdaniem prelegentki, mieć sytuację, w
której mimo wszystko przyjął za swoje surowe wychowanie i surową moralność.
Oddzielił religię od przyrodoznawstwa.


### Teoria

Zanim przedstawimy główne pojęcia (rzecz sama w sobie, rozróżnienie na zjawisko
i rzecz samą w sobie, transcendentalizm) zastanówmy się na jakie pytanie to były
odpowiedzi. Jaki był cel filozofii Kanta? Kant żyje w połowie XVIII wieku i
wtedy pojawia się spór o metafizykę i oczywistość metafizyki klasycznej,
szczegółowej, takiej,
jaka wtedy obowiązywała (teologia racjonalna, psychologia racjonalna, kosmologia
racjonalna). Kant na początku próbował stworzyć projekt kosmologii (przy użyciu
metody Newtonowskiej). Zastanawiał się, czy można naukowo próbować odpowiedzieć
na pytanie skąd wziął się wszechświat. Żeby to zrobić, musiał odpowiedzieć
dlaczego ta metoda, którą się posługiwano, nie była wystarczająca. Czy wiedza,
którą mamy w obrębie metafizyki szczegółowej, może posiadać taką oczywistość,
jak fizyka.

Jak rozumieć metafizykę? Różne pojęcia w różnych pismach.
- "tradycyjna" -- Leibniziańska, przedstawiona w podręcznikach, nauczana wtedy -
  ją Kant krytykuje
- metafizyka jako pole bitwy pomiędzy różnymi systemami metafizycznymi; te
  systemy pojawiają się od zawsze, nigdy nie można rozstrzygnąć kto ma rację;
  pytanie, czy ta walka kiedyś się skończy, czy będzie można to rozstrzygnąć
- metafizyka jako pewna skłonność rozumu ludzkiego (w tym można upatrywać brak
  chęci odrzucenia metafizyki, ale raczej potrzebę reformy); ludzie będą chcieli
  wiedzieć, będą zadawać pytania; Kant będzie starał się wytłumaczyć skąd ta
  skłonność się bierze, w jaki sposób nasz umysł jest skonstruowany; jeśli
  uświadomimy sobie, że stąd te pytania wypływają, to będziemy się w stanie
  pogodzić z tym, że nie możemy na nie odpowiedzieć

"Przewrót Kopernikański": paradygmat epistemologiczny nie był wcześniej wyraźny.
Kant pokazał, że umysł konstruuje pewne pytania. Poznawanie możliwości rozumu,
pewnej metody, która pokazałaby jak jest możliwa nauka (metafizyka).

Kant nie wyrzuca zupełnie nauki, natomiast pyta, czy da się metody nauk
przyrodniczych zastosować do metafizyki, aby uczynić ją naukową. Co z tego, co
rozważa się na gruncie metafizyki, może być naukowe; rozdzielmy to od tego,
czego się badać naukowo nie da, zostawmy to wierze, zobaczmy, co nam zostanie.
Zobaczmy jaką metodą posługują się nauki i czy możemy to samo zrobić z
metafizyką. Tymi naukami do których się odwołuje jest matematyka i
przyrodoznawstwo (fizykę newtonowską). Zaczyna od rozważenia co jest ich istotą --
są to sądy syntetyczne a'priori.

#### Rodzaje sądów

- a'priori -- czyli przed doświadczeniem
- a'posteriori -- z doświadczenia

Kant mówi o poznaniu, o sądach. Poznanie to jest sąd. Kant mówi o sądach
a priori i a posteriori. Sądy a priori są niezależne od wszelkiego doświadczenia,
nie tylko od pewnego doświadczenia. Nie mogą mieć pochodzenia empirycznego. Sądy
a posteriori są wyprowadzane z doświadczenia.

Te sądy Kant wziął z tradycji, w której miały one trochę inny sens. Chodziło o
kontekst uzasadniania sądów, a nie genezę. Kantowi nie chodziło o to, czy sądu
doświadczyłem sam, czy ktoś mi o tym powiedział, ale o to w jaki sposób
te sądy są w naukach uzasadniane. Przykładowo sądy doświadczeniowe (coś się
dzieje teraz, tutaj) są uzasadniane empirycznie; nauka składa się z wielu sądów
uzasadnianych apriorycznie (wszystkie ciała są rozciągłe, wszystkie ciała
posiadają wagę) -- nie są uzasadniane przez doświadczenie. Te a priori występują
przed naocznością empiryczną, w pewien sposób one doświadczenie umożliwiają.
Możemy postrzegać przez zmysły, ponieważ mamy pewne wyobrażenia. Przyjmujemy, że
świat składa się z pewnych substancji trwałych, które na nas oddziałują. Jest
jakaś substancja, która może na mnie oddziaływać, jako na drugą substancję.

Kant przeciwnikiem idei wrodzonych (w jaki sposób mają być wrodzone,
nie mogą one istnieć bez doświadczenia,
poprzedzanie doświadczenia u Kanta nie oznacza poprzedzania czasowego, ale
logiczne. Gdyby nie było doświadczenia nie byłoby tych idei. Kant będzie
metafizykę wiązał z ukształtowaniem rozumu. Dojdzie do tego, że jedyną
naukową metafizyką jest filozofia transcendentalna, czyli taka, która bada nasze
aprioryczne formy, pokazuje, że są one takie a nie inne i co z tego wynika. Czy
z tego możemy wnioskować coś na temat świata, czy raczej coś na temat nas w tym
świecie. Interesowały go czyste formy aprioryczne, czyli podstawowe aksjomaty,
twierdzenia fizyki oraz matematyki. Aksjomaty fizyki klasycznej w pewnym sensie
obalił Einstein, aksjomaty matematyki nie są spełnione w geometrii
nieeuklidesowej. Czy to spowodowało, że filozofia Kanta jest do wyrzucenia? Nie.
On nie przywiązywał się do konkretnych twierdzeń, jego interesowało badanie jak
skąd te twierdzenia się biorą. Rolą filozofii jest ciągłe badanie założeń nauki,
współpracowanie z rozwojem nauk szczegółowych w celu rewizji tych założeń. Nie
można zajmować się filozofią jeśli nie zna się nauk szczegółowych, ale zachodzi
również relacja odwrotna. Jeśli ktoś prowadzi rewizję aksjomatów, to zdaniem
Kanta uprawia filozofię.

Aprioryczność i aposterioryczność
dotyczy tylko źródła uzyskana sądu. Do nieaktualności sądów Kanta nie powinniśmy
przywiązywać wagi.

| | a priori (konieczne i ogólne) | a posteriori |
| --- | --- | --- |
| Analityczne | Wyjaśniające. Tautologie. Zawsze prawdziwe (np. wszystkie ciała są rozciągłe, złoto jest żółte, kawaler to mężczyzna nieżonaty) | Nie istnieją |                                                                                   
| Syntetyczne | Rozszerzające. Takie sądy będą nam rozszerzać poznanie przed wszelkim doświadczeniem -- pytanie to rozstrzyga o możliwości metafizyki jako nauki (np. wszystkie ciała mają ciężar, wszelka zmiana ma swoją przyczynę, 5+7=12 - pojęcie sumy?) | Sądy przyrodników. Sądy empiryczne wszystkie są syntetyczne. Podstawę stanowi doświadczenie. Sądy fizyki (przyrodoznawstwa) |  

Jeeeej, tabelka!

Drugi podział
- analityczne
- syntetyczne

Analityczne -- sądy, które opisują podmiot, nie wykraczają poza to, co jest
zawarte w samym podmiocie sądu. (s jest p, s -- podmiot; p -- orzecznik). Są to
definicje, takie sądy, które definiują nam pojęcia. Jeśli przyjęliśmy, że ciało
to substancja rozciągła, to sąd "każde ciało jest rozciągłe" jest analityczne.
Kartezjusz tak zdefiniował substancję, dlatego jest to sąd analityczny. Jednak
czy ten podział jest absolutny? Raczej nie.

Kant nie zgadzał się z tym, że sądy syntetyczne a posteriori są podstawą nauki.
Uważał, że sądy naukowe powinny być konieczne i ogólne, czyli a priori.

Co do 5+7=12 jako przykładu sądu syntetycznego -- w pojęciu piątki i siódemki nie
zawiera się to, że jak się je zsumuje, to otrzymamy 12. Jednak co z pojęciem
sumy? Pionierzy filozofii analitycznej będą twierdzili, że jest to sąd
analityczny.

Jednak nie powinniśmy skupiać się na przykładach -- one mogą być błędne. Chodzi
nam o samo rozróżnienie. Moglibyśmy podnieść zarzut (który podnieśli filozofowie
analityczni), że nie istnieje coś takiego, jak sądy syntetyczne a priori.
Wszystkie sądy a priori są analityczne, dlatego filozofia jest analizą. Nie
wnosi nam nowej wiedzy, jest to tylko analiza językowa, próba wyjaśniania,
rozjaśniania różnych pojęć.

Oki, przejdźmy dalej. Kant uważa, że podstawą nauki są sądy syntetyczne a
priori. Teraz próbuje wytłumaczyć jak one są możliwe. Próba wytłumaczenia tego
prowadzi do postawienia hipotezy, która powszechnie określana jest mianem
przewrotu kopernikańskiego Kanta. Tak, jak Kopernik zmienił nasze postrzeganie
relacji między ziemią a słońcem, tak Kant proponuje powiedzieć, że to nie
podmiot kręci się wokół przedmiotu poznania, tylko na odwrót -- przedmiot
poznania musi się wokół podmiotu kręcić aby podmiot mógł go poznać. Spróbujmy,
czy nie udałoby się lepiej wyjaśnić możliwości sądów syntetycznych a priori,
gdybyśmy zamiast przyjmować, że to podmiot musi się dostosować do przedmiotu,
który chce poznać, przyjęli na odwrót, że to przedmiot musi się dostosować do
podmiotu. Wtedy łatwe jest wytłumaczenie jak możemy coś wiedzieć o przedmiocie,
zanim się on pojawi. 

Co to oznacza? Najbardziej powszechna interpretacja to że podmiot tworzy
przedmiot, konstruuje go (wg profesora na czacie na pewno nie można tak
powiedzieć). Dokładnie tyle samo interpretatorów uważa, że Kant
jest reprezentacjonalistą. Zdaniem prowadzącej ten podział ma sens, kiedy
przyjmujemy metafizykę dualistyczną, Kartezjańską i traktujemy podmiot i
przedmiot jako jakieś wcześniej istniejące niezależnie od siebie substancje.
Według prowadzącej genialność Kanta polega na tym, że postrzega podmiot i
przedmiot inaczej. Że istnieją one tylko razem. W związku z tym to rozróżnienie
jest nieuprawnione. 

Możemy chyba powiedzieć, że to co rozumiemy jako przedmiot w rozumieniu nauki,
jest współkonstruowane przez podmiot to znaczy część określeń jest zależna od
podmiotu, jednak podmiot ich nie tworzy. 

To, że na świecie pojawił się człowiek rozwijający swój umysł, zmieniło w pewien
sposób ten świat.

### Rzecz sama w sobie? 

U Kanta nie ma czegoś takiego, jak pojęcie "rzeczy samej w sobie". Jest pojęcie
przedmiotu transcendentalnego, pojęciem noumenu. Pojęcie rzeczy samej w sobie
jest obecne w filozofii post kantowskiej. Kant pisze w wielu miejscach, że nie
poznajemy rzeczy takimi jakimi są same w sobie, lecz poznajemy rzeczy takimi,
jak nam się zjawiają. Tam nie ma pojęcia. Kant nigdzie nie napisał, że nie da
się poznać rzeczy samej w sobie. Rzecz można pomyśleć jako sumę wszystkich
doświadczeń, lecz nie będzie to dalej rzecz sama w sobie. 

Problem polega (Jacobi) na tym, że to, jak możemy zrozumieć zjawiska, to jest
to, jak nam się rzeczy zjawiają. Jeśli nam się zjawiają, to musi nam się coś
zjawiać, więc musi za nimi stać jakaś rzecz, którą poznajemy. Nie możemy
odrzucić tej rzeczy. Jest jakaś materia poznania pochodząca z doświadczenia -- ta
materia pochodzi od rzeczy samej w sobie. Z drugiej strony jednak dlaczego nie
można pozostać w systemie Kanta z takim poglądem, bo przecież Kant pokazuje, że
takie pojęcia jak przyczyna i skutek stosują się tylko do zjawisk a nie do
rzeczy samych w sobie, więc jak możemy powiedzieć, że przyczyną zjawisk są
rzeczy same w sobie. Ten problem ma Jacobi. Jak to rozstrzygnąć? Kant nie
stworzył systemu. Jacobi nie może pojąć systemu Kanta. 

Lecz czy z tego, że podmiot ma swoje kategorie podmiotowe, które dodaje do
przedmiotu, wynika, że w rzeczywistości te formy nie są takie same? Czy te formy
podmiotowe nie mogą, choć częściowo, odpowiadać formom, które rzeczywistość ma? Czy 
formy obiektywne i subiektywne nie mogą być takie same? -- Harmatan

Czy Kant powiedział, że nie ma odpowiedniości między tymi formami? Prowadzącej
wydaje się, że nie powiedział. Powiedział tylko, że możemy zrozumieć, jak
człowiek a priori dochodzi do pewnych sądów, ponieważ są one dodawane przez
podmiot. Wcale nie powiedział, że ponieważ pochodzą od podmiotu, to w żaden
sposób, nawet częściowo nie odpowiadają temu jak wygląda rzeczywistość.
Przyczynowość jest kategorią, zgodnie z którą podmiot postrzega świat, jednak z
tego nie wynika, że w świecie nie istnieje przyczynowość. Może nie jest taka,
jak my ją rozumiemy, ale może częściowo jej odpowiada?

### Filozofia transcendentalna

Kant postuluje filozofię transcendentalną a nie transcendentną. Pojęcia
rozumiane nie ontologicznie, tylko epistemologicznie. Transcendentny, jako
przekraczający doświadczenie. Transcendentalny, jako poprzedzający nasze
doświadczenie, warunkuje je (pokazanie w jaki sposób myślimy). -- Tyle Pylyp

Kant odebrał filozofii rolę wyróżnioną nauki dającej ostateczne odpowiedzi, dał
jej skromną rolę kogoś takiego, kto może pouczyć naukę empiryczną. W pewnym
momencie przyrost danych empirycznych nie powoduje przyrostu wiedzy i potrzeba
rewizji założeń. Czy wszystko, co w naukach przełomowe, nie jest wynikiem
analizy transcendentalnej. Tak jest rozumiana filozofia transcendentalna.
Filozofia transcendentalna ma analizować w jaki sposób poznajemy rzeczywistość,
mówić jakie są władze poznawcze i dzięki temu wyznaczać granice poznaniu. 

Filozofia transcendentalna to inaczej filozofia krytyczna.

Tak jak Kant chciał pogodzić empiryzm z racjonalizmem, tak też chciał znaleźć
trzecią drogę pomiędzy dogmatyzmem a sceptycyzmem. Nie możemy wiedzieć
wszystkiego i nigdy wszystkiego nie będziemy wiedzieć, ale to nie znaczy, że
nie możemy wiedzieć nic. 

Kant przez filozofię rozumie krytykę, ciągły namysł, niekoniecznie dawanie
ostatecznych odpowiedzi. Nie można nauczyć filozofii, można nauczyć filozofowania. 
Gdyby Kant dzisiaj żył, to pewnie część metodologiczna pozostałaby taka sama,
natomiast przykłady pewnie byłyby inne. 

Z apriorycznych form nie możemy się wyzwolić, ale możemy poddać je refleksji.
Tak jak krytyka teorii naukowych może prowadzić do rozwoju nauk, tak krytyka
społeczeństwa może prowadzić do zmian.

## Wykład 2 -- Filozofia Innamuela Kanta

[Źródło](https://www.youtube.com/watch?v=oBGNcJ3NcaU)

Materiał, które ma dalej charakter wstępny, jeśli chodzi o filozofię Kanta.

### Jak sądy łączą się z przewrotem kopernikańskim?

Hipoteza przewrotu kopernikańskiego Kanta miała na celu odpowiedź na pytanie jak 
są możliwe sądy syntetyczne a priori? Są one istotne, ponieważ są istotą nauki. 
Są one:

- ogólne
- konieczne
- przedmiotowe

Te sądy mają rozszerzać naszą wiedzę. Cały problem polega na tym, że sądy te 
mają występować przed doświadczeniem. Jak zagwarantować, żeby były przedmiotowe? 
Po to Kantowi była potrzeba hipoteza przewrotu kopernikańskiego.

Podstawowa, żeby zrozumieć przewrót kopernikański, jest **najwyższa zasada sądów 
syntetycznych a priori**. Jest to fragment z *Krytyki czystego...*, który 
pojawia się w rozdziale poświęconym systemowi zasad czystego intelektu. Ta 
zasada ma nam tłumaczyć dlaczego te sądy są przedmiotowe.

> Warunki możliwości doświadczenia w ogóle są zarazem warunkami możliwości 
> przedmiotów doświadczenia i mają dlatego przedmiotową ważność w syntetycznym 
> sądzie a priori -- Kant, *Krytyka czystego...*

To zdanie ma uzasadniać dlaczego sądy syntetyczne są przedmiotowe. Cały przewrót 
kopernikański jest często traktowany jako zrównanie warunków możliwości 
doświadczenia i warunków możliwości przedmiotów doświadczenia -- teza o tym, że 
przedmiot jest konstruowany przez podmiot, wynika z pewnej interpretacji 
najwyższej zasady.

Jeśli:

- A -- warunki możliwości doświadczenia
- B -- warunki możliwości przedmiotów doświadczenia

to niektórzy interpretują, że A = B. Natomiast jeśli to zdanie przeczytamy sobie 
dokładniej, to wynika z niego takie odczytanie. To nie znaczy, że wszystkie 
określenia przedmiotów są tym samym. Żebyśmy mieli coś takiego, jak przedmiot 
doświadczenia, to musi istnieć coś takiego, jak ludzkie doświadczenie. To nie 
znaczy, że tylko istnienie ludzkiego doświadczenia i tego, że to doświadczenie 
odbywa się w pewien konkretny sposób, jest tym, co warunkuje przedmioty, które 
poznajemy. Jest to tylko jedna z grup determinacji przedmiotów. Druga, jakaś 
inna, będzie pochodziła spoza podmiotu. Przedmiot musi się dostosować do 
podmiotu. Częściowe określenie przedmiotu będzie pochodziło z apriorycznych form 
zmysłowości, intelektu i rozumu (pochodzących od podmiotu), ale przedmiot się 
w tym nie wyczerpuje. Mamy sytuację, że A c B (zawiera się w).

(Kanta nie można nazwać idealistą ani realistą w ujęciu filozofii 
przedkantowskiej. Sam Kant twierdził, że był idealistą transcendentalnym 
i realistą empirycznym.)

Co to jest przedmiot doświadczenia (zjawisko, to, co my poznajemy):

- forma
    - pochodzi z podmiotu
    - pochodzi w rozumu w szerszym rozumieniu, który to rozum w szerszym 
    rozumieniu składa się ze:
        - zmysłowości
        - intelektu
        - rozumu w węższym rozumieniu
- materia
    - to materiał pochodzący ze zmysłów

Nasze poznanie ma charakter spontaniczno-receptywny. Materią wszystko, co nie 
jest uwarunkowane przez podmiot, dlatego nie możemy powiedzieć, że podmiot 
tworzy przedmiot; przedmiot jest współkonstytuowany, najpierw coś pochodzi spoza 
podmiotu, podmiot dokłada swoje uwarunkowania -- aprioryczne formy -- i w ten 
sposób kształtuje tę materię pochodzącą ze zmysłów. Już w zmysłowości nakłada 
aprioryczne formy naoczności (zmysłowość to nie to samo, co zmysły), czyli czas 
i przestrzeń. Potem do tego dochodzą kategorie, formy rozumu. Do podmiotu 
dochodzi z zewnątrz jakiś materiał, podmiot ten materiał ujmuje w konkretny 
sposób, przez pryzmat form. Jeśli na coś nie dałoby się nałożyć form, to 
z punktu widzenia koncepcji Kanta nie da się tego naukowo ująć.

(Podmiot w filozofii Kanta to podmiot indywidualny, nie konkretna osoba. To 
podmiot transcendentalny, czyli podmiot jest w zasadzie sprowadzalny do 
apriorycznych form, które muszą być intersubiektywne. Te kategorie, zasady, 
aksjomaty, które są uznane przez naukowców jako obowiązujące, składają się na 
podmiot transcendentalny. Możemy rozumieć je jako stałe i niezmiennie, możemy 
też podejść tak, że nauka może je zmieniać, ale może są w tym elementy 
niezmienne.)

Poznanie ma zawsze charakter **spontaniczno-receptywny**. Z jednej strony 
(receptywnej) coś jest z zewnątrz ujmowane, ale strona spontaniczna: podmiot sam 
jest aktywny w poznaniu, nie tylko biernie odbiera, ale nakłada na to formy, 
bardziej lub mniej świadomie.

Jakie to formy? Czas i przestrzeń przede wszystkim (formy zmysłowości). Drugie 
formy, które znajdują się w intelekcie (czyste formy intelektu). Z zewnątrz 
pochodzi materiał. Wrażenia są już porządkowane przez czas i przestrzeń. To 
w dużym skrócie, o tym jeszcze będzie później.

### Władze poznawcze

Dlaczego to jest ważne? Ponieważ Kant uważa, że postępowanie krytyczne 
(metafizyka ma być krytyczna) wymaga przeprowadzenia refleksji transcendentalnej 
(w tłumaczeniu Ingardena zastanowienie się transcendentalne). Refleksja 
transcendentalna ma polegać na uświadomieniu sobie, że w naszym poznaniu mamy 
różnego rodzaju przedstawienia. Ta refleksja polega na tym, że umiemy rozróżniać 
skąd pochodzą różne rodzaje przedstawień. Niektóre będą pochodzić ze 
zmysłowości, niektóre z intelektu, niektóre z rozumu. Refleksja to jest pewna 
relacja zwrotna. Nie odwracamy się od przedmiotu, tylko próbujemy całą relację 
podmiotu do przedmiotu ująć z wyższego poziomu. Podmiot wyższego poziomu -- 
podmiot transcendentalny -- próbuje ująć relację między przedmiotem a podmiotem 
i rozróżnić przedstawienia ze względu na to z jakich władz poznawczych pochodzą. 
Zrozumienie tego i zauważenie, że różne władze poznawcze mają różne funkcje, 
chroni nas przed mieszaniem tych odmiennych rodzajów użycia władz poznawczych. 
Taka refleksja ma nas chronić przed przesądami, które zdaniem Kanta biorą się 
z mieszania władz poznawczych, pojawiają się, gdy w nieuprawniony sposób używamy 
władz poznawczych. Na przykład używamy intelektu w oderwaniu od zmysłowości, 
próbujemy coś wnioskować na temat przedmiotów odpowiadających ideom (na przykład 
o idei Boga, mimo że nie mamy doświadczenia takiego przedmiotu). Bez tej 
refleksji mamy poznanie bierne, nieaktywne (można je przypisać zwierzętom). 
Z niego biorą się przesądy. Rozróżnienie na 3 władze poznawcze w jakiś sposób 
tłumaczy strukturę *Krytyki czystego...*.

(Trzeba pamiętać, że u Kanta nie ma systemu. Próbował on uchwycić to, co było 
dla niego istotne. Znajdziemy tam, jeśli chcemy, kilka niespójności, możemy też 
kierować się zasadą życzliwej interpretacji i próbować zrozumieć o co mu 
chodziło.)

**Rozum** (w szerszym rozumieniu, jest on źródłem apriorycznych form 
poznawczych, które są warunkiem możliwości doświadczenia; w *Krytyce...* Kant 
mówi właśnie o tym rozumie):

- Zmysłowość (die Sinnlichkeit)
    - aprioryczne formy zmysłowości
        - czas
        - przestrzeń
    - to nie jest to samo, co zmysły (die Sinne)
    - Kant uważa, że jedyną dostępną człowiekowi naocznością jest naoczność 
    empiryczna, czyli ta, która odwołuje się do zmysłów. te wrażenia dostają się 
    w pewien sposób przez zmysły
- Intelekt (der Verstand)
    - niższa władza rozumowa
    - aprioryczne formy intelektu
        - 12 kategorii (4x3)
        - 4 grupy zasad:
            - aksjomat naoczności
            - antycypacje spostrzeżenia
            - analogie doświadczenia
            - postulaty empirycznego myślenia w ogóle
    - pojęcia intelektu (jako że można znaleźć odpowiadającą im naoczność), mogą 
    być wykorzystywane konstytutywnie
    - analityka transcendentalna
- Rozum (w węższym rozumieniu) (die Vernunft)
    - wyższa władza rozumowa
    - aprioryczne formy rozumu/idee czystego rozumu:
        - dusza (substancja myśląca)
        - świat jako całość
        - Bóg
        - (wraz z wypływającymi z nich dialektycznymi wnioskami)
    - te idee/pojęcia nie mogą być stosowane konstytutywnie; na podstawie tego, 
    że je mamy, nie możemy twierdzić, że coś im przedmiotowo odpowiada; są to 
    pojęcia najbardziej ogólne
    - to nie jest tak, że Kant uważa te idee za niepotrzebne i konieczne do 
    odrzucenia; odmawia im użytku konstytutywnego, ale przyznaje im *użytek 
    regulatywny*, tzn. uważa, że trzeba ich używać, ale w sposób regulatywny. 
    One tworzą *horyzont* całego naszego doświadczenia, dlatego że ujmują one 
    całość jakiejś rzeczywistości, nigdy nie mamy więc pojęcia naoczności, które 
    odpowiadałyby tym pojęciom. Nie może nam być dany wszechświat jako całość, 
    Bóg, dusza. Niemniej te pojęcia są potrzebne, dlatego, że dzięki nim wiemy, 
    że coś jeszcze jest poza tym, co poznaliśmy, czego doświadczyliśmy. 
    Przyjmujemy ideę, że istnieje gdzieś jakaś całość, że gdzieś coś się łączy, 
    dzięki temu poznając pamiętam, że jest to częścią większej całości. Dzięki 
    uświadomieiu sobie, że nigdy ta całość nie będzie nam dana, uświadamiamy 
    sobie, że nigdy nauka się nie skończy, nie dowiemy się wszystkiego. To 
    chroni przed myśleniem, że z punktu widzenia danej dziedziny jesteśmy 
    w stanie wszystko wyjaśnić.
    - dialektyka transcendentalna

Przyjęło się, że mówimy o trzech władzach poznawcze, jednak sama *Krytyka...* 
dzieli się na dwie części:

- estetykę transcendentalną -- zajmuje się zmysłowością
- logikę transcendentalną -- rozpada się na dwie części:
    - analityka -- zajmuje się intelektem
        - analityka pojęć
        - analityka zasad -- tu pojawiają się zasady czystego intelektu, które 
        są zastosowaniem pojęć do naoczności, tu pojawiają się zasady, czyli 
        sądy syntetyczne apriori
    - dialektyka -- zajmuje się rozumem

pierwotne jest więc rozróżnienie na dwie władze umysłu:

- władza naoczności
    - w niej są nam dane w jakiś sposób przedstawienia
- władza tworzenia pojęć
    - władza myślenia, która potrafi naoczność uchwytywać za pomocą sądów 
    i pojęć, to dopiero jest tak naprawdę poznanie
    - one rozbijają się na intelekt i rozum

te władze umysłu dzielą naukę na estetykę transcendentalną i logikę 
transcendeną.

(Pewne kontrowersje co do tłumaczenia -- czy przypadkiem Vernunft nie powinno 
się tłumaczyć jako intelekt; ponoć Ingarden to sugerował, ale wtedy wiązałoby 
się to ze zmianą tytułu całej książki)

I zmysły i rozum biorą udział w poznaniu, są tak samo ważne.

> Myśli bez treści naocznej są puste a dane naoczne bez pojęć ślepe -- Kant

Dr Pietras uważa, że intencją Kanta było pokazanie pewnej równowagi, że 
naoczność i pojęcia są tak samo ważne, bez któregoś z tych elementów nie będzie 
poznania.

Wynika z tego, że jeśli ktoś chciałby się odwoływać tylko do empirii i nie 
wprowadzać żadnych pojęć, to nie będzie to poznanie, to będzie bierne 
doświadczanie, które wcale nie powoduje, że nauka się rozwija. Same nauki 
empiryczne nie będą się rozwijały bez teorii. Ale jest też na odwrót. Zabawa 
pojęciami bez odniesienia do rzeczywistości jest tylko myśleniem, nie poznaniem. 
Coś musi być dane naocznie, co odpowiada temu pojęciu. Wtedy dopiero możemy 
powiedzieć, że poznajemy rzeczywistość.

Zdolność rozpoznawania -- podporządkowuje się pewne dane empiryczne pod te 
pojęcia, które zostały wcześniej wytworzone przez intelekt. Zdolność 
rozpoznawania rozpoznaje co da się lepiej podporządkować, Kant mówi, że jest to 
*moment sprytu*. To zostanie nazwane władzą sądzenia.

Pojęcie wyobraźni -- rola wyobraźni dużo bardziej podkreślona w pierwszym 
wydaniu, ale w drugim podkreślenie roli intelektu (być może po to, aby uniknąć 
zarzutów idealizmu). U Heideggera najważniejszą władzą wyobraźnia, Heidegger 
uważa, że Kantowi wyszło, że najważniejsza jest wyobraźnia, ale Kant się tego 
wystraszył. U Kanta dwa pnie poznania: naoczność i pojęcia, Heidegger powie, że 
ich wspólnych korzeniem jest wyobraźnia. To są jednak te fragmenty *Krytyki...*, 
które są niejednoznaczne, różne w zależności od wydania.

452 -- w tej linijce ostatni wątek z filmu

1:15:30



























